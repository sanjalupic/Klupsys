<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>SHR dugotrajno uklanjanje dlačica</title>
</head>
<body>
    <h1>SHR dugotrajno uklanjanje dlačica</h1>

    <h4>Što je SHR tehnologija?</h4>
    <p>
        SHR tehnologija je metoda uklanjanja dlačica bez boli i nuspojava.
        <br>Način na koji se provodi trajna depilacija pulsnim svjetlom je sljedeći: područje koje tretiramo potrebno je prvo obrijati i dobro očistiti od ostataka brijanja. Potom se nanosi optički gel. Naš uređaj njemačke je kvaliete za koji smo se osobno educirali u Hildenu u Njemačkoj, jednom od najvećih proizvođača SHR tehnologije u kozmetičkoj industriji.
        <br>Emitira pulsno svjetlo koje ciljano djeluje na stanice odgovorne za rast dlačica. Otprilike 10-20 dana nakon prvog tretmana može se dobiti dojam da dlačice nastavljaju rasti. To je normalno. No dlačice ne rastu već zapravo tada otpadaju. Tretirane površine će kroz određeno razdoblje ostati bez dlačica.
        <br>U tijeku cjelokupnog postupka dlačice će rasti sve sporije, i postajati sve tanje i svjetlije. Učestalost tretmana ovisi o individualnim karakteristikama svakog pojedinca. Uklanjanje dlačica nikad nije 100% nakon samo jednog tretmana i može se pojaviti potreba za povremenim ponavljanjem, tzv. održavanjem.
        <br><br>Vaše dlačice rastu u ciklusima s tri glavne faze: anagena (aktivna faza rasta), katagena (međufaza za vrijeme koje se folikule pripremaju za fazu odmora) i telogena (faza odmora za vrijeme koje stare dlačice otpadaju). Dlačice je moguće uklanjati samo u anagenoj fazi, zato se tretmani rade svakih mjesec dana.
        <br>U anagenoj fazi dlaka raste, te se samo u ovoj fazi dlaka može uništiti jer ima pigmenta u dovoljnoj količini da se uništi korijen dlake. Pigment upija optičku energiju iz svjetlosne zrake te, što ima više pigmenta, to se upije više energije koja uništava matične stanice.
        <br>Moguće je da nakon laserskog tretmana nove folikule dlačica rastu, no već nakon par tretmana rast će im se značajno smanjiti.
        <br>Tijekom tretmana, može se pojaviti osjećaj laganog peckanja ili topline.
        <br>Kako koža sadržava melanin, neophodno je da prije tretmana nije previše pigmentirana (preplanuli osunčani ten) zbog mogućnosti nastanka hiperpigmentacije. Ako se pažljivo slijede upute i tretman provodi stručna osoba, neželjenih posljedica nema, također ni opekotina.
        <br><br>SHR djeluje postupno zagrijavanjem dermisa na temperaturu koja učinkovito oštećuje folikule dlačica i sprječava ponovni rast izbjegavajući ozljede okolnog tkiva. Visoka stopa ponavljanja kratkih impulsa se isporučuje duboko u dermis.
        <br>Tehnika In-Motion (u pokretu) premještanja aplikatora više puta preko određenog područja osigurava potpunu pokrivenost, dok vrlo učinkovita tehnologija hladi površinu kože i omogućava udoban, ali vrlo učinkovit tretman uklanjanja dlačica.
        <br>SHR metoda je dokazana u više kliničkih ispitivanja kao najsigurnija metoda laserskog uklanjanja dlačica za sve tipove kože, uključujući i tamnu kožu. Folikule dlačica ne oštećuju se jednim pulsom velike energije, nego ponavljajućim impulsima niže energije koji smanjuju rizik od spaljivanja kože.
        <br>O boji i debljini dlačica, kao i dubini njihova korijena ovisi učinkovitost tretmana, stoga je potrebno više tretmana u slučaju svijetlih dlačica u odnosu na tamnije dlačice. Uspjeh tretmana ovisi i o endokrinološkim problemima i genotipu klijenta.
    </p>
    
</body>
</html>