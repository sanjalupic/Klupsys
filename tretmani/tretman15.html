<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Klasična depilacija</title>
</head>
<body>
    <h1>Klasična depilacija</h1>
    
    <p>
        Klasična depilacija depilacija voskom i šećernom pastom najčešće su izvođene metode uklanjanja dlačica u salonima. Dlačice se uklanjaju iz korijena, što postepeno smanjuje njihov rast i čvrstoću. Klasična depilacija nije bezbolna no puno toga ovisi o tome koliko ste opušteni.
        <br>Ako ste odlučili neželjenim dlačicama stati na kraj, bila to bikini depilacija, brazilska depilacija, depilacija leđa i trbuha, lica, nogu ili ruku, zgodno je imati na umu sljedeće: preporuča se na depilaciju dolaziti svaka 4 tjedna, jer taj interval prati rast dlaka. Prije depilacije treba pustiti dlačice da izrastu najmanje 4 mm, tj. otprilike dva tjedna. Sve kraće od toga neće dati zadovoljavajući rezultat. Njega nakon depilacije: PILING uklanja mrtve stanice kože i omogućava dlakama lakše izaći na površinu. To ujedno sprječava i urastanje dlaka i stvaranje prištića. Piling je preporučljivo raditi 2 - 3 dana nakon depilacije, i zatim 2 - 3 puta tjedno.
        <br>Egipatsku depilaciju (šećernom pastom) je navodno koristila i Kleopatra još u 1. stoljeću prije naše ere. Egipatska depilacija je osobito prikladna za osobe koje imaju osjetljivu kožu. Prilikom depilacije šećernom pastom nježno se odstranjuju i odumrle stanice kože zbog čega koža još dugo ostaje svilenkasta i glatka.
        <br>Za Vas smo pripremili nekoliko savjeta vezanih za depilaciju:
        <br>Piling kože
        <br>Piling je najbolji način da spriječite urastanje dlačica bez obzira na metodu uklanjanja. Ako ste skloni uraslim dlačicama, poslije depilacije voskom napravite piling i redovito ga radite 2-3 puta tjedno do idućeg depiliranja
        <br>Uporaba lijekova
        <br>Postoji jedan važan razlog zbog kojeg biste trebali napraviti pauzu s rutinom svakodnevnog uzimanja akutana i retinola za kožu: depilacija voskom. Ove proizvode za uljepšavanje kože trebali biste prestati koristiti tjedan dana prije depilacije jer zbog njih koža može biti osjetljivija te vosak zajedno s dlačicama može ukloniti i površinski sloj kože.
        <br>Najbolje vrijeme za depiliranje
        <br>Preporučujemo dogovoriti termin za depilaciju bikini zone uzimajući u obzir menstrualni ciklus. Zbog hormonalnih promjena i pojačanog dotoka krvi većina žena posebno je osjetljiva na bol za vrijeme mjesečnice. Zbog toga je najbolje depilirati se sredinom menstrualnog ciklusa, odnosno u vrijeme ovulacije.
    </p>
    
</body>
</html>